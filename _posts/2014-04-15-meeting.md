---
layout: post
title: Meeting on April 15, 2014
---

## Стефан

- Разгледал е React JS и му харесва как е направено. Основният проблем, който решават е обновяване на интерфейс, когато се променят данните (модела), по ефективен начин. Оказва се, че bottleneck-а са DOM операциите. Тяхната DOM имплементация е простичка. За изгледи (templates) използват jsx, което е HTML с embedded JavaScript. Това се компилира до JavaScript код, инстанциращ определени класове от React, например, `React.DOM.Span`. Разгледал е и angular.js и му харесва как е направено. Дори да не се ползва, е препоръчително човек да го разгледа и да се запознае с начините, по които са решавали определени проблеми. Angular е framework, тъй като дава цялостна структура, в която човек да си нареди нещата.
- Ники е споделил за infinite scrolling оптимизация, която са направили в Automattic някъде – при скролване надолу, заменят част от скритите DOM елементи в горната част на страницата с placeholder-и и вадят тези елементи от DOM-а; оказва се, че това пести значително количество памет и подобрява скоростта на страницата

    - Вало: Quake3 ползват нещо сходно на модела на React – подготвят сцената предварително и после пращат разликите да се рендерират (или нещо от сорта); Quake имат готин engine, разглеждал е и мрежовата им библиотека – използват UDP и всеки пакет, който изпращат, съдържа diff от последния acknowledge, който са получили, за да се справят с трасета с latency и packet loss

## Вало

- Мигрирал е Rails приложение от Rails 3.0 до 4.1 и от Ruby 1.8 до 2.1 и това е възродило симпатиите му към Cucumber като инструмент; проектът е имал само такива тестове и при обновяването са били безценни; това, което не са хванали, са били страници, на които не е имало тестове; препоръчва добавянето на елементарен cuke за show действието на страница, който валидира, че стекът работи и няма изключения при опити да се покаже дадената страница
- Повдигна темата с handwork - ние, програмистите, като мързеливи същества много се плашим от и бягаме от повтаряща се, grunt work, но понякога това е неизбежно или би било по-ефективно; даде пример с негов колега, който е отделил може би сумарно около 8 часа, за да мине през досаден, скучен и еднообразен текст, с цел да класифицира определени изречения. В началото са пробвали да направят скрипт, който да прави това, но се е оказало прекалено сложно и не достатъчно ефективно. В крайна сметка, след тази работа, резултатът е бил много добър тестов корпус с изречения и нагодени спрямо тях регулярни изрази.

    - Митьо: И аз съм наблюдавал този проблем и по-конкретно факта, че понякога, вместо да отделя 10-20-30 минути за някаква еднократна, но привидино повтаряща се и досадна работа, тръгвам да пиша скрипт и отиват (поне) няколко часа; от гледна точка на ефективност, коденето не винаги е правилният отговор;
    - Стефан отбеляза, че би писал скрипт с цел да се предпази от грешки, ако това е възможно, дори да отнеме повече време от свършаването на работата "ръчно".

## Митьо

- Попаднах на една [много готина статия по темата с обяснение на предложените разширения на `<img>` тага](http://ericportis.com/posts/2014/srcset-sizes/) (като част от спецификацията на `<picture`>, описваща атрибути `srcset` и `sizes`), с които правят опит да решат проблема с responsive дизайн, retina дисплеите и избора на най-подходящият от набор фиксирани размери на дадена картинка. Принципът на работа е обяснен добре в статията, но се свежда до предоставяне на браузъра на знания с какви размери картинки разполагаме и колко широка искаме да е картинката спрямо ширината на браузъра (може и в проценти, може и повече от една ширина, в зависимост от дадено media query).
- В същата статия се споменава [CSS-функцията `calc()`](http://dev.w3.org/csswg/css-values/#calc-notation), с чиято помощ може да се правят неща от типа на `width: calc(100%/3 - 2*1em - 2*1px);` и която, въпреки, че е сравнително нова, се [поддържа доста добре](http://caniuse.com/calc) (IE9+, Safari 6+ и останалите обичайни съвременни браузъри).
- [gitbook.io](http://www.gitbook.io/) - инструмент за писане на книжки (с интерактивни упражнения), с помощта на Markdown + GitHub. Много подходяща за технически теми и програмиране; Вало спомена за [ShareLaTeX](https://www.sharelatex.com/) - Online, колаборативен, real-time LaTeX редаактор с preview.
- Hotmail правят живота на изпращащите имейли много труден; имахме големи проблеми с тях наскоро и въпреки всичките ни мъки, не успяхме да подкараме доставка до там; не само, че писмата не отиват в spam/junk, ами просто потъват в черна дупка; сървърът им ни приема пощата с 250 (OK), но след това drop-ва писмото, защото не минава някаква проверка на първоначалните им филтри; изпращането има SPF, DKIM, валидни reply-to, return-path и from адреси, има правилни reverse DNS resolves на домейна, от който изпращаме и прочее, но въпреки това, нищо не помага. От там твърдят, че IP-то ни не е blacklisted, но най-вероятно е. Минахме на Amazon SES (simple email service) и проблемът ни е решен.
